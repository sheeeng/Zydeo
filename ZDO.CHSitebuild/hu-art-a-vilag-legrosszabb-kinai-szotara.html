<!DOCTYPE html>
<html lang="hu">
<head>
  <meta charset="utf-8"/>
  <meta name="description" content="CHDICT írások: A világ legrosszabb szótára."/>
  <meta name="viewport" content="width=device-width, initial-scale=1.0, user-scalable=0" />
  <title>A világ legrosszabb szótára - CHDICT - Írások</title>
  <link href='https://fonts.googleapis.com/css?family=Noto+Sans:400,400italic&subset=latin,latin-ext' rel='stylesheet'
        type='text/css'>
  <link href='https://fonts.googleapis.com/css?family=Neuton&subset=latin,latin-ext' rel='stylesheet' type='text/css'>
  <link rel="stylesheet" href="/static/style-v1.0.css">
  <script>
    !function(a){var b=/iPhone/i,c=/iPod/i,d=/iPad/i,e=/(?=.*\bAndroid\b)(?=.*\bMobile\b)/i,f=/Android/i,g=/(?=.*\bAndroid\b)(?=.*\bSD4930UR\b)/i,h=/(?=.*\bAndroid\b)(?=.*\b(?:KFOT|KFTT|KFJWI|KFJWA|KFSOWI|KFTHWI|KFTHWA|KFAPWI|KFAPWA|KFARWI|KFASWI|KFSAWI|KFSAWA)\b)/i,i=/IEMobile/i,j=/(?=.*\bWindows\b)(?=.*\bARM\b)/i,k=/BlackBerry/i,l=/BB10/i,m=/Opera Mini/i,n=/(CriOS|Chrome)(?=.*\bMobile\b)/i,o=/(?=.*\bFirefox\b)(?=.*\bMobile\b)/i,p=new RegExp("(?:Nexus 7|BNTV250|Kindle Fire|Silk|GT-P1000)","i"),q=function(a,b){return a.test(b)},r=function(a){var r=a||navigator.userAgent,s=r.split("[FBAN");return"undefined"!=typeof s[1]&&(r=s[0]),s=r.split("Twitter"),"undefined"!=typeof s[1]&&(r=s[0]),this.apple={phone:q(b,r),ipod:q(c,r),tablet:!q(b,r)&&q(d,r),device:q(b,r)||q(c,r)||q(d,r)},this.amazon={phone:q(g,r),tablet:!q(g,r)&&q(h,r),device:q(g,r)||q(h,r)},this.android={phone:q(g,r)||q(e,r),tablet:!q(g,r)&&!q(e,r)&&(q(h,r)||q(f,r)),device:q(g,r)||q(h,r)||q(e,r)||q(f,r)},this.windows={phone:q(i,r),tablet:q(j,r),device:q(i,r)||q(j,r)},this.other={blackberry:q(k,r),blackberry10:q(l,r),opera:q(m,r),firefox:q(o,r),chrome:q(n,r),device:q(k,r)||q(l,r)||q(m,r)||q(o,r)||q(n,r)},this.seven_inch=q(p,r),this.any=this.apple.device||this.android.device||this.windows.device||this.other.device||this.seven_inch,this.phone=this.apple.phone||this.android.phone||this.windows.phone,this.tablet=this.apple.tablet||this.android.tablet||this.windows.tablet,"undefined"==typeof window?this:void 0},s=function(){var a=new r;return a.Class=r,a};"undefined"!=typeof module&&module.exports&&"undefined"==typeof window?module.exports=r:"undefined"!=typeof module&&module.exports&&"undefined"!=typeof window?module.exports=s():"function"==typeof define&&define.amd?define("mobi",[],a.mobi=s()):a.mobi=s()}(this);
  </script>
</head>
<body>

<div id="header">
  <div id="headCenter">
    <span id="headHome"><a href="/hu">CHDICT</a></span>
    <span id="headArtTitle">Írások</span>
  </div>
</div>

<div id="content" class="article">
  <div id="contCenter">
    <h1>A világ legrosszabb kínai szótára</h1>
    <p class="gist">Pontatlan, téves és hiányos<br/>2016-03-13</p>
    <p>
      Kétség nem férhet hozzá: a CHDICT-tel a világ legrosszabb kínai szótára indul útjára. Honnan vettem egyáltalán a bátorságot, hogy a nyelvet alig ismerve szótárat írjak? Kisülhet-e ebből bármi használható? Erről szól a kísérlet, aminek a kimenetele rajtatok múlik.
    </p>
    <p>
      Lássuk először, mi inspirált erre a vakmerő vállalkozásra.
    </p>
    <h2>1991: EDICT</h2>
    <p>
      Link: <a target="_blank" href="http://www.edrdg.org/jmdict/edict_doc.html">http://www.edrdg.org/jmdict/edict_doc.html</a>
    </p>
    <p>
      A történet egészen 1991-ig nyúlik vissza, amikor <a target="_blank" href="http://nihongo.monash.edu/index.html">Jim Breen</a>, az ausztráliai Monash University professzora, elkezdett szerkeszteni egy japán-angol elektronikus szótárat. Képzeljétek magatok elé, mit jelentett ez abban az időben. A személyi számítógép az MS-DOS szinonimája volt, grafikus felhasználói felület a mai formájában nem létezett. Kevéssel korábban jelent meg egy japán szövegszerkesztésre alkalmas program, ami önmagában nagy újdonságnak számíthatott. Jim Breen ebben kezdett el bővíteni egy szószedetet, kézzel begépelve kétezer szót annak az első éves japán tanfolyamnak a függelékéből, amit ő maga is kijárt.
    </p>
    <p>
      A szótár tehát nem volt más, mint egy folyamatosan bővülő szövegfájl, aminek minden sora egy-egy címszó részleteit tartalmazta. Az anyag folyamatosan bővült, s hamarosan nem csak Jim Breen szerkesztette már, hanem sok-sok ember hozzájárulását tartalmazta, akik kiegészítéseiket, javításaikat hasonló szövegfájlok formájában küldték el neki, többnyire emailben. Úttörő vállalkozás volt ez a javából azokban az években, amikor az internet még épphogy csak megszületett. Azelőtt efféle együttműködés elképzelhetetlen volt, s közösségileg szerkesztett tartalomként az EDICT tíz évvel megelőzte a Wikipediát.
    </p>
    <p>
      Bár Jim Breen időközben nyugdíjba vonult, a szótár az ő közreműködésével a mai napig fejlődik. Számtalan szoftverben megtalálható, weblapokon kereshető, s immár több mint 170 ezer címszót tartalmaz. Ennek kulcsa, hogy nyílt forráskódú licenccel tették közzé: ahogy bárki hozzáírhat, s tartalma nem köthető egyetlen ember nevéhez, úgy bárki fel is használhatja, azzal az egy feltétellel, hogy a forrást megjelöli.
    </p>
    <h2>1997: CEDICT</h2>
    <p>Link: <a target="_blank" href="http://cc-cedict.org/wiki/start">http://cc-cedict.org/wiki/start</a></p>
    <p>
      A japán-angol szótár sikerén felbuzdulva <a target="_blank" href="http://www.denisowski.org/">Paul Denisowski</a> 1997-ben hozta létre annak kínai-angol tesvérprojektjét, a CEDICT-et. Ez a szótár a kezdetektől fogva ugyanazokat az elveket követi, mint az úttörő EDICT: annak eredeti szöveges formátumát vette át, nyílt forráskódú licenccel érhető el, és bárki hozzáírhat. A CEDICT mára 114 ezer címszót tartalmaz.
    </p>
    <p>
      A CEDICT története során kétszer is gazdát váltott: 1999-től Erik Peterson tartotta karban, 2007 óta pedig a rejtélyes kilétű <a target="_blank" href="http://www.mdbg.net/chindict/chindict.php?page=cc-cedict">MDBG</a> honlapján érhető el. Sajnos az idevágó levélváltást nem tudom felkutatni, de emlékszem, 2007-ben nem kis fejtörést okozott, hogy Erik Peterson nem volt elérhető, s tisztázatlan volt, pontosan milyen licenccel folytathatja másvalaki a munkát. Ezt a zökkenőt tükrözi, hogy a szótár hivatalos neve immár CC-CEDICT, ahol a CC a Creative Commons licencre utal, amely szabványos, széles körben használt szerzői jogi keretet ad az anyagnak. 1991 óta nemcsak a technológia fejlődött sokat, de azt is megtanultuk, hogyan definiáljuk az újfajta közjavak jogi helyzetét, s hogyan biztosítsuk hosszú távú fennmaradásukat.
    </p>
    <p>
      A CEDICT technológiai szempontból is kiforrottabb projekt elődjénél, mert a javításokat, új szavakat webes felületen, böngészőből viheti be bárki; nem kell emailben csatolmányokat küldözgetni, hogy valaki kézzel bemásolja azok tartalmát egy szövegfájlba.
    </p>
    <h2>További nyelvek</h2>
    <p>
      Az első szótárak célnyelve, nem meglepő módon, az angol volt, de lassanként elkezdtek feltünedezni más nyelvek is.
    </p>
    <p>
      1999-ben jelent meg Ulrich Apel jóvoltából a <a target="_blank" href="http://www.wadoku.de/">Wadoku</a>, az EDICT nyomdokaiban járó japán-német szótár. Mára 115 ezer címszót tartalmaz, és az eredetihez hasonlóan továbbra is folyamatosan bővül.
    </p>
    <p>
      A <a target="_blank" href="https://de.wikipedia.org/wiki/HanDeDict">HanDeDict</a> a CEDICT-hez hasonló kínai-német szótár, 2006-ban indult Michael Engel és Jan Hefti vezetésével. Ez már félreismerhetetlenül egy második generációs alkotás, amelynek alapjait részben automatikus nyelvtechnológiai módszerekkel rakták le, összefésülve a kínai-angol CEDICT tartalmát egyéb angol és német nyelvi erőforrásokkal. A szótár licence a kezdetektől fogva a Creative Commons, s ez a tiszta jogi helyzet nem kis szerencsének bizonyult, mert 2011 óta a HanDeDict tetszhalott, 2015 augusztusában pedig a honlapja is elérhetetlenné vált – csakúgy, mint a projekt korábbi vezetői. Az egyértelmű licencnek köszönhetően viszont nincs akadálya, hogy a szótár az interneten új otthont találva továbbfejlődjön.
    </p>
    <p>
      Kimondottan a kínai szótárakra összpontosítva két további kezdeményezés érdemel még említést. Az aktív <a target="_blank" href="http://www.chine-informations.com/mandarin/open/CFDICT/">CFDICT</a> kínai-francia szótár körülbelül 53 ezer bejegyzést tartalmaz, míg a ChE-DICC kínai-spanyol szótár ígéretes kezdet után a jelek szerint elhalt.
    </p>
    <h2>2016: CHDICT</h2>
    <p>
      Illetve: helyesebb talán 2003-ig visszamenni. Akkor még nem ismertem egyik fenti szótárat sem, de egy szótárkiadással is foglalkozó nyelvtechnológiai cégnél dolgozva felcsigázott a nyilvános, közösségileg szerkesztett szótárak gondolata. Azután az élet közbelépett: elkezdtem kínaiul tanulni, a megsokasodó munka mellett a szótárírás terve pedig egy felső, lassan porosodó polcra került.
    </p>
    <p>
      Egészen 2015. januárig. Eddigre szaggatott, többször félbehagyott, mint újrakezdett nyelvtanuló karrieremben ismét eljutottam arra a szintre, amikor már <i>majdnem</i> fenn tudok tartani kínaiul egy egyszerű beszélgetést az időjárásról. A korábbiaktól eltérően viszont félre tudtam tenni annyi időt, hogy most már tényleg, istenigazából belevágjak a régi tervbe.
    </p>
    <p>
      Az elképzelés, hogy egy szűk, de középhaladó szintig már használható maggal indítom útjára a szótárat, remélve, hogy a ti hozzájárulásotokkal néhány év-évtized alatt az angol és német elődökkel összevethető, százezres nagyságrendű, pontos és folyamatosan fejlődő anyaggá növi ki magát.
    </p>
    <p>
      Ehhez a kiinduló állapothoz 10-12 ezer szócikket tűztem ki célul, amihez alapvetően a CEDICT angol megfelelőit fordítom le magyarra. Ennek során tekintetbe veszek azonban számos más forrást is; a munkamódszert jellemezhetjük digitális, részben nagyon átgondolt, részben nagyon naiv lexikográfiai eljárásként. A részletekről még több szöveget írok a következő hónapokban.
    </p>
    <p>
      Akár a saját kínaitanulásom, ez a munka is gyakori megszakításokkal és ismételt nekirugaszkodásokkal halad. Amikor ezt a szöveget írom, egy év elteltével, hatezer szócikk készült el; hozzávetőleg ötezer van még hátra. A folyamat maga az egyik legizgalmasabb intellektuális kaland, amiben valaha részem volt. Az egyértelműség kedvéért: a lefordított kínai szavak túlnyomó többségét soha életemben nem hallottam. Alulról behatárol a CEDICT fordításainak minősége, amelyeket magam többnyire nem tudok megítélni; ehhez járul, hogy az akár tökéletes angol fordítások is gyakran többértelműek vagy félreérthetők. A kutatómunka nagy része ennek a kiküszöbölésére irányul, de biztosnak csak egyvalami mondható: az eredmény hemzsegni fog a hibáktól, tévedésektől és pontatlanságoktól.
    </p>
    <p>
      Van esélye ennek a vállalkozásnak? Puszta álmodozás, vagy egy hosszú történet kezdete? Én is rettentő kíváncsi vagyok.
    </p>
  </div>
</div>

<div id="footer">
  <div id="footer-inside">
    <span>CHDICT &bull; ©2016 Gábor L Ugray &bull; <a id="linkFooterImprint" href="https://zydeo.net/imprint">Impresszum</a></span>
  </div>
</div>
<div id="bittercookie">
  Az oldal cookie-kat (sütiket) használ. A böngészés folytatásával elfogadod a sütik használatát.
  <a id="swallowbitterpill" href="#">Rendben</a>
  <a id="cookierecipe" href="/hu/cookies" target="_blank">További információk</a>
</div>

<script src="/lib/jquery-2.1.4.min.js"></script>
<script src="/js-1.0/common.js" id="elmCommonJS"></script>
<script>
  <!--
  (function (i, s, o, g, r, a, m) {
    i['GoogleAnalyticsObject'] = r; i[r] = i[r] || function () {
        (i[r].q = i[r].q || []).push(arguments)
      }, i[r].l = 1 * new Date(); a = s.createElement(o),
      m = s.getElementsByTagName(o)[0]; a.async = 1; a.src = g; m.parentNode.insertBefore(a, m)
  })(window, document, 'script', '//www.google-analytics.com/analytics.js', 'ga');

  ga('create', 'UA-69170449-2', 'auto');
  ga('send', 'pageview');
  -->
</script>
</body>
</html>