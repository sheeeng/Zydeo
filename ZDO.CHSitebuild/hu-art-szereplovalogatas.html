<!DOCTYPE html>
<html lang="hu">
<head>
    <meta charset="utf-8" />
    <meta name="description" content="CHDICT írások: Szereplőválogatás." />
    <meta name="viewport" content="width=device-width, initial-scale=1.0, user-scalable=0" />
    <title>Szereplőválogatás - CHDICT - Írások</title>
    <link href='https://fonts.googleapis.com/css?family=Noto+Sans:400,400italic&subset=latin,latin-ext' rel='stylesheet'
          type='text/css'>
    <link href='https://fonts.googleapis.com/css?family=Neuton&subset=latin,latin-ext' rel='stylesheet' type='text/css'>
    <link rel="stylesheet" href="/static/style-v1.0.css">
    <script>
    !function(a){var b=/iPhone/i,c=/iPod/i,d=/iPad/i,e=/(?=.*\bAndroid\b)(?=.*\bMobile\b)/i,f=/Android/i,g=/(?=.*\bAndroid\b)(?=.*\bSD4930UR\b)/i,h=/(?=.*\bAndroid\b)(?=.*\b(?:KFOT|KFTT|KFJWI|KFJWA|KFSOWI|KFTHWI|KFTHWA|KFAPWI|KFAPWA|KFARWI|KFASWI|KFSAWI|KFSAWA)\b)/i,i=/IEMobile/i,j=/(?=.*\bWindows\b)(?=.*\bARM\b)/i,k=/BlackBerry/i,l=/BB10/i,m=/Opera Mini/i,n=/(CriOS|Chrome)(?=.*\bMobile\b)/i,o=/(?=.*\bFirefox\b)(?=.*\bMobile\b)/i,p=new RegExp("(?:Nexus 7|BNTV250|Kindle Fire|Silk|GT-P1000)","i"),q=function(a,b){return a.test(b)},r=function(a){var r=a||navigator.userAgent,s=r.split("[FBAN");return"undefined"!=typeof s[1]&&(r=s[0]),s=r.split("Twitter"),"undefined"!=typeof s[1]&&(r=s[0]),this.apple={phone:q(b,r),ipod:q(c,r),tablet:!q(b,r)&&q(d,r),device:q(b,r)||q(c,r)||q(d,r)},this.amazon={phone:q(g,r),tablet:!q(g,r)&&q(h,r),device:q(g,r)||q(h,r)},this.android={phone:q(g,r)||q(e,r),tablet:!q(g,r)&&!q(e,r)&&(q(h,r)||q(f,r)),device:q(g,r)||q(h,r)||q(e,r)||q(f,r)},this.windows={phone:q(i,r),tablet:q(j,r),device:q(i,r)||q(j,r)},this.other={blackberry:q(k,r),blackberry10:q(l,r),opera:q(m,r),firefox:q(o,r),chrome:q(n,r),device:q(k,r)||q(l,r)||q(m,r)||q(o,r)||q(n,r)},this.seven_inch=q(p,r),this.any=this.apple.device||this.android.device||this.windows.device||this.other.device||this.seven_inch,this.phone=this.apple.phone||this.android.phone||this.windows.phone,this.tablet=this.apple.tablet||this.android.tablet||this.windows.tablet,"undefined"==typeof window?this:void 0},s=function(){var a=new r;return a.Class=r,a};"undefined"!=typeof module&&module.exports&&"undefined"==typeof window?module.exports=r:"undefined"!=typeof module&&module.exports&&"undefined"!=typeof window?module.exports=s():"function"==typeof define&&define.amd?define("mobi",[],a.mobi=s()):a.mobi=s()}(this);
    </script>
</head>
<body>

    <div id="header">
        <div id="headCenter">
            <span id="headHome"><a href="/hu">CHDICT</a></span>
            <span id="headArtTitle">Írások</span>
        </div>
    </div>

    <div id="content" class="article">
        <div id="contCenter">
            <h1>Szereplőválogatás</h1>
            <p class="gist">Saccra egy tízes jó lesz<br />2016-03-27</p>
            <p>
                A feladat tehát adott volt: a CHDICT-nek akkor van esélye gyökeret verni, ha már induláskor tartalmaz annyi szót, amiért érdemes újra és újra felkeresni. Szép lenne, ha elég volna ezt kiírni: <i>Itt egy remek szótár épül, bár egyelőre egyetlen szócikket sem tartalmaz. Gyere és légy te, aki az elsőt megírja!</i> Én magam egész biztosan nem válnék törzsvendéggé ebben az ígéretes klubban.
            </p>
            <p>
                Perfekcionista énemmel a legfontosabb volt arról őszintén meggyőzni magam, hogy a tökéletlenség ebben az esetben nem szükséges rossz, hanem az elképzelés szerves része. Az égvilágon semmi, de semmi esélyem hibátlan szótárat írni. A siker kulcsa, hogy <i>épp elég jó</i> legyen az eredmény, cserébe viszont létezzen, és belátható időn belül. Az „elég jó” mércéje pedig, hogy miután a kiinduló anyagot közzétettem, az oldal látogatói számára ad-e annyi értéket, hogy rendszeresen visszatérjenek. Ha igen, a klubnak megvan a vendégköre, s ebből kerülnek majd ki azok, akik az én hibáimat kijavítják, a hiányokat pótolják.
            </p>
            <h2>Mennyi az annyi?</h2>
            <p>
                De mi az a méret, amitől már – feltételezhetően – hasznos a szótár? Kevés kiindulópontom volt. A legfontosabb Bartos Huba és Hamar Imre <a href="http://www.konfuciuszintezet.hu/index.php?menu=oktatas&almenu=szotar" target="_blank">Kínai-magyar szótára</a>, amely a borító állítása szerint 3.750 írásjegy-címszót és 8.000 összetett címszót tartalmaz; összesen tehát 11.750 bejegyzést. Ez hozzávetőleg belőtte a nagyságrendet, így innentől az alapos kutató magabiztosságával mantrázhattam: úgy tízezer szócikk jó lesz.
            </p>
            <p>
                Nem minden lelki tusa nélkül, de azért egy másik forrást is tekintetbe vettem: a HSK 1-6. szintjének hivatalos, 2013-as szóanyagát a <a href="http://www.hskhsk.com/word-lists.html" target="_blank">HSK东西</a> oldalról. Alapvetően kétkedve tekintek minden nyelvvizsgára és szintfelmérőre, mert ezek a valós nyelvhasználat helyett sokszor egy idealizált és ideologizált nyelvet kodifikálnak. Pont a HSK esetén nem kis kétségeim vannak a képzelt nyelv hitelességét, valószerűségét illetően; részben talán az eredeti <i>Practical Chinese Reader</i> szövegei, Gubó és Pálinka feszélyezett párbeszédei kondicionáltak erre.
            </p>
            <p>
                Berzenkedés ide vagy oda, a HSK szóanyagát kiindulóponttá tettem. Bárhogy is állok én a standard szintfelmérőkhöz, természetes, hogy aki például kínai ösztöndíjra pályázik, felkészül a szükséges HSK-vizsgára. Nagyon beképzelt húzás volna valamiféle elvi okokból olyan szótárral indítani, ami nem ad meg ehhez minden segítséget.
            </p>
            <h2>Szereplőválogatás</h2>
            <p>
                Azon túl, hogy a tízezres kvótámból fogcsikorgatva eladtam hatezret a HSK-nak, semmi nem akadályozhatott meg benne, hogy a maradékot saját szájízem szerint töltsem ki. Az én ízlésem szerint a legfinomabb, legropogósabb falatok egy kisméretű szótárban a gyakori és kurrens, lehetőleg köznyelvi szavak.
            </p>
            <p>
                A gyakoriság méréséhez korpusz kell, a kurrens és köznyelvi szavakhoz pedig kurrens és köznyelvi szövegeket tartalmazó korpusz. És ne feledjük: szavakra vadászunk, ami a szóhatárokat nem jelölő kínai írás esetén egyáltalán nem triviális. Az interneten  hemzsegnek az ilyen-olyan írásjegy-gyakorisági listák, de glédába rendezett kínai szavakra lelni már nem ilyen könnyű.
            </p>
            <p>
                Mindezek tükrében az eufóriával határos lelkiállapotba kerültem, amikor rátaláltam a <a href="http://crr.ugent.be/programs-data/subtitle-frequencies/subtlex-ch" target="_blank">SUBTLEX-CH korpuszra</a>, pontosabban az abból generált és ingyen felhasználható szógyakorisági listára. Szavakat mér, nem írásjegyeket: pipa. A korpusz filmfeliratokból áll: kurrens és köznyelvi, pipa. Nem tudom már pontosan felidézni, de úgy rémlik, ennek a forrásnak a felfedezése volt a fordulópont, amikor hirtelen úgy éreztem: igen, a CHDICT lehetséges, és akár holnap hozzá is foghatok.
            </p>
            <p>
                Innentől hátravolt még egy kis aritmetikai bűvészkedés, hogy elővarázsoljak egy kombinált sorrendet, amire nagyjából teljesül, hogy benne van az összes HSK-szó; az alacsonyabb HSK-szintek szavai előrébb vannak; és a kvóta hatezer feletti részét nagyjából a SUBTLEX-CH szerint gyakoribb szavakkal töltöm ki. Magához a fordításhoz ezután még egyet csavartam a sorrenden, hogy egy kis változatossággal enyhítsem a szigorúan csökkenő gyakoriságok monotóniáját, de ez egy másik írás tárgya lesz.
            </p>
            <h2>Tulajdonképpen mennyi az annyi?</h2>
            <p>
                Nagy magabiztossággal emlegettem eddig, hogy a kiinduló anyag tízezer szócikket tartalmaz majd, és ez egy ideális világban igaz is volna: van úgy, hogy a tízezer az pontosan tízezer.
            </p>
            <p>
                A nyelvtechnológiában azonban hiába remélnénk efféle könyvvizsgálói precizitást. A tízezerből azonnal bizonytalan szám lett, amint összefésültem a listát a CEDICT és a HanDeDict szócikkeivel.
            </p>
            <p>
                Egyes számú bonyolítás: a leendő szótárban az egyedi címszavakat az egyszerűsített írásjegyekkel írt szó, a hagyományos írásjegyekkel írt szó és a pinyin hármasa definiálja. A gyakorisági listán minden szó egyszerűsített formában szerepel. Ha egynél több hagyományosan írt szó felel meg neki, máris több bejegyzéssel kell foglalkozni.
            </p>
            <p>
                Kettes számú bonyolítás: A CEDICT és a HanDeDict gyakran eltérő véleményen van a kiejtéssel kapcsolatban. Ennek egy része rendszerszerűnek tűnik: ingadozó esetben a CEDICT a semleges hangsúlyra hajlik, a HanDeDict a teljes hangsúlyra; de van számos egyéb különbség is.
            </p>
            <p>
                Hármas számú bonyolítás: Sem a CEDICT, sem a HanDeDict nem tévedhetetlen. Vagy az egyikben, vagy a másikban felbukkannak hibás hagyományos írásjegyek, többnyire téves gyökkel. Itt-ott a pinyinben az előző szótag végére csúszott egy mássalhangzó a következő elejéről. Az ilyen nézeteltérések mind extra címszavakat produkáltak a listán.
            </p>
            <p>
                Végeredményben a kerek tízezer címszó 12.125-re hízott, s hogy ezekből végül mennyi marad, az addig a pillanatig nem derül ki, amíg az összeset át nem néztem: a tévedéseket menet közben tudom csak kiszúrni.
            </p>
            <p>
                Aki kíváncsi, a listát (a fentieknél picit több információval, és egyelőre magyarázatok nélkül) <a href="/files/lex-scope.xlsx">innen letöltheti</a> A végső szószámra vonatkozó tippeket „tíz rugó” jeligére várjuk a szerkesztőségbe.
            </p>
        </div>
    </div>

    <div id="footer">
        <div id="footer-inside">
            <span>CHDICT &bull; ©2016 Gábor L Ugray &bull; <a id="linkFooterImprint" href="https://zydeo.net/imprint">Impresszum</a></span>
        </div>
    </div>
    <div id="bittercookie">
        Az oldal cookie-kat (sütiket) használ. A böngészés folytatásával elfogadod a sütik használatát.
        <a id="swallowbitterpill" href="#">Rendben</a>
        <a id="cookierecipe" href="/hu/cookies" target="_blank">További információk</a>
    </div>

    <script src="/lib/jquery-2.1.4.min.js"></script>
    <script src="/js-1.0/common.js" id="elmCommonJS"></script>
    <script>
  <!--
  (function (i, s, o, g, r, a, m) {
    i['GoogleAnalyticsObject'] = r; i[r] = i[r] || function () {
        (i[r].q = i[r].q || []).push(arguments)
      }, i[r].l = 1 * new Date(); a = s.createElement(o),
      m = s.getElementsByTagName(o)[0]; a.async = 1; a.src = g; m.parentNode.insertBefore(a, m)
  })(window, document, 'script', '//www.google-analytics.com/analytics.js', 'ga');

  ga('create', 'UA-69170449-2', 'auto');
  ga('send', 'pageview');
  -->
    </script>
</body>
</html>